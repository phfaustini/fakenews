uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.02,0.0,1.0,0.0,23.73,0.09,0.05,0.21,0.99,183,0.1111111111111111,11.0,1580.0,3.5923495292663574,"Военната техника, която тази вечер тръгна по магистрала ""Хемус"", за да участва в учение ""Шабла 2015"", е минала през пътен възел „Белокопитово“, след което следите й се губят, научи „Дуплекс“. В резултат на това Северна България временно е без армия! С пукването на зората районът ще бъде огледан с дронове, предоставени от частни фирми. Добрата вест е, че хеликоптерът на нашата армия се намира в южната част на страната и е в изправност. Той също ще се впусне да издирва колегите си, но точният час на излитане не стана ясен, тъй като пилотът не вдига телефона си. Вероятно си е легнал или гледа филм на компютъра със слушалки, поради което не чува, съобщи репортер на „Дуплекс“. Изгубването на половината ни армия в навечерието на Голяма Богородица предизвика паника сред по-набожните хора у нас, които считат това за лошо знамение. Най-лошият сценарий е заблудената военна колона да попадне в тъмната част на денонощието в плевенското село Коиловци, където преди три години местните пребиха френски командоси. Генералният щаб на армията ни е в особено голям шок, тъй като по-рано днес Бойко Борисов им се накара за плановете да пътуват в 18 часа по магистралата и да предизвикат задръстване. Лично премиерът заповяда колоната да тръгне в по-късен час, но вероятно всички горчиво съжаляват за това и по всяка вероятност българската армия ще се придвижва занапред само по светло. Все пак има надежда колоната да се е отбила в Плиска, за да облее техниката с животворната вода, за която наскоро се оказа, че съдържа половината Менделеева таблица и има антикорозионно действие.    ",0.0
