uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,15.33,0.13,0.04,0.17,0.99,163,-0.2,15.0,1370.0,4.192306995391846,"Паметникът на Альоша подаде документи за участие в изборите на 25 октомври, научи „Дуплекс”. Пред развълнувани репортерки с къси поли и сандалки той обясни защо е взел това решение: „Като видях кои са другите кандидати, реших, че и аз имам шансове. Смятат ме за малко недодялан, някои ме наричат твърдоглав, но и аз имам своите качества. От доста години виждам всичко, което се случва в Пловдив, а и нямам нужда от рекламна кампания и скъпи билбордове. Всички ме виждат и знаят”. На въпрос дали не е малко хладен към избирателите и прекалено мълчалив, Альоша отговори така: „Да, мълчалив съм, но поне не приказвам глупости като другите кандидати. Освен това моят предизборен щаб ще бъде тук, на Бунарджика. Всичко ще бъде прозрачно”. Другите кандидати за кметския пост реагираха остро на новината. Те обвиниха Альоша в статичност и липса на опит: „Та той дори не е седял на стол зад бюро. Може само да стои прав като Гюро Михайлов. Никога не е носил отговорност за нещо, само един Шпагин може да носи”. Вестта за Альоша възбуди възрастните хора, които са почитатели на Съветския съюз, Сталин и твърдото комунистическо управление. Чуват се призиви годишната среща на левите да бъде не на Бузлуджа, а на Бунарджика. И без това поляната в Стара планина вече е твърде голяма за оредяващите им редици, а и винаги някой се губи в гората, което е загуба на гласоподаватели.    ",0.0
