uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.04,0.0,0.0,0.0,16.22,0.14,0.04,0.21,0.98,205,0.23076923076923078,18.0,1760.0,6.362163543701172,"Острието на БСП Мая Манолова се отказа от престижния и лежерен пост на омбудсман. „Много неудобно се получи. Избраха ме за омбудсман на 30 юли, а на следващия ден се оказа, че смелата и талантлива Валерия Велева остава без работа, защото вестник „Преса” спира да излиза. Сърцето ми се сви. През уикенда размишлявах и днес реших да й отстъпя поста си. Все пак аз мога да се върна в парламента, а тя няма къде да работи“ – обясни решението си Мая Манолова. Председателят на парламента Цецка Цачева коментира сложната ситуация: „Така е в живота. Някои нямат право дори на втори шанс, а г-жа Мая Манолова има трети. Но аз съм християнка и прощавам на Мая Манолова. Прощавам и на Али Агджа за атентата срещу папата, както и на Държавна сигурност за убийството на Георги Марков. Прощавам и на времето, задето през юли беше толкова горещо.” Според недобронамерени анализатори Мая Манолова е трябвало да отстъпи поста си на Сеп Блатер, който вчера напусна МОК, а съвсем скоро ще остане и без заплата от ФИФА. Според позитивните хора обаче постъпката на Мая Манолова показва високата класа на нашите политици. Като се има предвид и отказа на Делян Пеевски от място в Европарламента, видно е, че политическият ни елит става все по-зрял и широко скроен. Поради големия обществен интерес към новия омбудсман поместваме рецептата на Валерия Велева за баница. 1 пакет точени кори се разстилат върху стари, непотребни вестници, например „Труд“ или „Преса“, за да изпръхнат. В това време разтопяваме пакетче масло, за предпочитане френско, купено от магазин до Лувъра по време на някоя сладка командировка на държавни разноски. В купа разбъркваме 4 яйца, кофичка кисело мляко, 1 ч. л. сода бикарбонат и щипка самочувствие. Редим баницата, печем я и я сервираме по пантофи.    ",0.0
