uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.04,0.0,0.0,0.0,24.3,0.1,0.03,0.17,0.98,170,0.5,10.0,1463.0,4.6469316482543945,"ФИФА отчете изключително тежкия жребий за България в квалификациите по пътя към световното първенство по футбол през 2018 г. Така наречените „лъвове” попаднаха в една група с Холандия, Франция, Швеция, Беларус и Люксембург. Световната футболна централа е взела предвид, че България не е играла на световно от 1998-а, а на европейско от 2004 г., и е решила да допусне националния ни отбор до големия форум по програмата за равни възможности. Тя дава шанс на хора с ментални и физически затруднения да се интегрират в обществото и да се чувстват пълноценни. „ФИФА иска да покаже, че се променя като организация и става все по-човечна. Все пак основната цел на футбола е да забавлява, да носи радост на хората. Не искаме нацията, която се чувства най-нещастна, да преживее нови футболни разочарования” – заяви говорител на ФИФА в Цюрих. Според източници на „Дуплекс” решението е предизвикало голямо брожение сред другите по-слаби отбори в Европа. Беларус и Македония са го нарекли „недостатъчно православно”, а Гърция е обявила, че тази квота се полага на нея, но силното немско лоби във ФИФА е попречило това да се случи. Според злите езици ФИФА ще класира още два отбора по този начин, но в момента в централата тече финансов бараж по този въпрос, или казано на професионален жаргон – „който даде най-много”. Като цяло най-доволни от световното през 2018 г. се очаква да бъдат руснаците, защото благодарение на форума в магазините ще има месо и тоалетна хартия.   ",0.0
