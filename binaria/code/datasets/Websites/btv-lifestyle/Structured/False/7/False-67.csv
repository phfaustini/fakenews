uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.02,0.0,0.0,0.0,17.91,0.12,0.04,0.21,0.99,146,0.25,11.0,1276.0,3.5619277954101562,"Стотици библиотекарки от цялата страна ще блокират днес центъра на София. Те ще протестират срещу електрическите книги и цялостната реформа в сектор „Четене”. Очаква се иначе възпитаните и хрисими жени да смачкат ритуално два-три таблета и един електронен четец на книги – устройствата, които най-много застрашават тяхната професия. Синдикатът на библиотекарите „Братя Карамазови” настоява трудът на хората в библиотеките да бъде признат за равен на полицейския. „Ние също работим под голям стрес. Всеки момент мазилката от някой таван може да се срути върху нас, а и миризмата на некъпани възрастни хора в читалнята също е невероятно изпитание” – заявяват библиотекарките. „Освен това ние не можем да си допълваме доходите с рушвети, тъй като работим с малки деца и пенсионери. Също така, нас не ни черпят кафе и хотдог в кварталните заведения, защото не носим униформи и не сме представители на силово министерство. Ако трудът ни не бъде признат за първа категория, ще пристъпим към по-сериозни действия. Например запалване на клетката на някой мобилен оператор, защото тези грозни антени излъчват интернет до смартфоните и хората съвсем спряха да четат хартиени книги” – се казва в декларацията на синдиката. Вероятно към шествието довечера ще се присъедини и Йоло Денев.  ",0.0
