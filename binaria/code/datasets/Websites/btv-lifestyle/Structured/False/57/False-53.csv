uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,21.57,0.11,0.06,0.2,0.99,111,0.0,7.0,1003.0,2.853306770324707,"Рейтинговата агенция Standard & Poor's (S&P) обяви, че България е само Poor (бедна) и няма никакъв Standard (стандарт). „Понижаваме перспективата си за България от негативна на окончателно отчайваща, известна сред специалистите и като ОО” – обявиха от агенцията. „Взехме предвид всички процеси в парламента, правителството и футбола (местен и на европейско ниво). Отчетохме хигиената и храната по морето, както и състоянието на чинията на Бузлуджа. Разлистихме няколко вестника, разходихме се по няколко софийски тротоара, след което разбрахме защо хората ходят по улиците и ни бе лесно да напишем доклада. Повод за оптимизъм открихме единствено в добре спазвания стандарт „Стара планина” при кебапчетата, както и умерен прогрес при телешката сушеница, но това няма как да се отрази на макроикономическо ниво” – сподели говорител на Standard & Poor's. Според наблюдатели всичко това означава, че S&P вероятно ще понижи настоящия кредитен рейтинг на страната от AA (да не се бърка с батериите) на ЮЯ.    ",0.0
