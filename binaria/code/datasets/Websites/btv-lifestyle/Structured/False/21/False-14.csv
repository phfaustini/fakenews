uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,1.0,0.0,9.61,0.09,0.05,0.21,0.95,337,0.23809523809523808,59.0,3338.0,7.170994758605957,"„Дуплекс“ успя да погледне в бъдещето и видя как ще се развие мачът между Кубрат Пулев и Чисора. Полунощ – Началото на боксовата среща се бави, защото таванът на уж разкошната зала Barclaycard Arena в Хамбург е протекъл. Вежди Рашидов коментира в пряко включване по телефона: „Ето, не само Ларгото в София тече. И немците не могат да се справят с големите пролетни дъждове“. 0:15 ч. – Титаничният сблъсък не може да започне, защото немският финансов министър не е в залата и не е проверил турникетите, билетите и колко души всъщност присъстват на този мач. 0:20 ч. – Настъпва суматоха, защото Андреа е видяла как над ринга се спуска един микрофон и иска да пее. Охраната я спира, но певицата все пак прави малка дупчица на ринга с токчетата си. 0:30 ч. – Двамата боксьори излизат на ринга. При задължителния поздрав Пулев казва на Чисора: „Вие сте за мене другар. Аз нося цветя!“. Този психологически ход е изключително успешен и Чисора изпада в ступор. 0:35 ч. – Първият рунд върви напрегнато. Двамата мъже се проучват взаимно. Немската телевизия показва как някои българи сред публиката консумират слънчогледови семки и плюят шлюпките на пода. Коментаторът е добре подготвен и обяснява, че това е стар български обичай за успокояване на напрежението. 0:36 ч. – Камбанен звън известява края на първи рунд. Андреа вижда как на ринга излиза красиво момиче с табела и се напряга. Тя също иска да се качи на подиума, но охраната дискретно я спира. 0:38 ч. – По време на втория рунд се случва нещо невиждано. Българин от публиката замерва Чисора с бутилка ракия. Коментаторът на немската телевизия е объркан, но все пак обяснява за огромното социално, битово и попкултурно значение на тази напитка в България. Чисора отвръща на предизвикателството, като отпива от бутилката. Той все още не знае, че това е най-голямата грешка в кариерата му на шоумен. 0:39 ч. – Валери Симеонов се включва пряко в ефир и коментира: „Ето, видяхте ли как българите в чужбина ни излагат. Само ни се мотат в краката. Стига с тая демокрация“. 0:42 ч. – Началото на трети рунд е дадено от Андреа, която е помолила главния съдия да удари камбаната. Напрежението е огромно, а най-добрите специалисти по бокс забелязват леко объркване в движенията на Чисора. Ракията е била първак. 0:43 ч. – Оказва се, че в залата са Динко от Ямбол и Перата. Те излизат на ринга разярени и казват на Чисора нещо за цвета на кожата му. Чуват се и викове: „Гоу бек!“. Щабовете на двамата боксьори също излизат на подиума и става страшно меле. В целия хаос Динко нокаутира Кубрат Пулев, а Перата поваля Чисора. Немската телевизия отбелязва рекорд по гледаемост. Публиката в залата е на крака. Дори хладнокръвните немци усещат леко разтуптяване на сърцата от вълнение. 0:44 ч. – Андреа използва суматохата и започва да пее. 0:45 ч. – Кобрата се е свестил и заявява пред камерите: „Продължаваме напред!“. Чисора се надига леко. Силите му стигат, за да каже само едно изречение, но то ще остане завинаги в историята на бокса: „Искам ракия!“. 0:50 ч. – В залата се появяват плакати с надпис: „Barclaycard Arena трябва да има трибуна „Динко и Перата“. 0:51 ч. – Край на прякото излъчване от Хамбург.   Всички факти и личности в този текст имат само косвена връзка с реалността. Текстът е резултат на авторовата фантазия и въображение. Целта му е да забавлява и да гледа с усмивка към актуални",0.0
