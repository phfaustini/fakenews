uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,14.14,0.14,0.03,0.19,0.98,141,0.3333333333333333,14.0,1229.0,2.486299753189087,"32-годишният Вълчо Вълчев от Вълчедръм стана последният месоядец, изкачил връх Мусала. Ето и предисторията на това крайъгълно постижение за родния туризъм. Месоядците в България се разгневиха, че медиите обръщат толкова внимание на първия веган, изкачил 8-хилядника Манаслу. „Какво като е веган. Той има два крака и ние имаме два крака“ – възмути се месоядното общество у нас. „Ние също срещаме трудности в планината. Никъде по хижите у нас няма виенски шницел. Никъде в Непал и Алпите няма мусака. Нашите изкачвания в планината също са изпитания за духа и тялото“ – ядосаха се месоядците и решиха да направят масово изкачване на връх Мусала, за да привлекат вниманието на сутрешните тв блокове. При масовото изкачване последен бе възпълничкият Вълчо Вълчев от Вълчедръм. Изкачването е важно не само за България, но и в личен план за Вълчо, който реши да изпита волята си. Преди атаката на върха той се захрани обилно със свинска вратна пържола, телешки шол и пилешко вретено. „Исках да покажа, че и добре нахранените хора могат да изкачват върхове. Не е нужно да си изнервен от гладуване, за да припкаш нагоре по чукарите” – заяви през две дискретни оригвания Вълчо и отпразнува изкачването с червено вино и дивечова луканка.   ",0.0
