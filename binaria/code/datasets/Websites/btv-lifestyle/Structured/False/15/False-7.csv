uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.02,0.0,1.0,0.0,21.33,0.12,0.01,0.21,0.99,144,-0.5555555555555556,9.0,1212.0,3.1684484481811523,"Гърция е в треска от предстоящия фалит и кметовете на по-малките населени места решиха да вземат нещата в свои ръце. Те са закупили с последните пари, дарени им от работливите, но наивни западноевропейци, по едно кашонче узо, с което да полеят улиците срещу лоша поличба. Политическите анализатори, следящи събитията на Балканите, отбелязват, че този път ситуацията не е от типа „гърците са го измислили”. Нестандартната процедура е заимствана от съседна България, където кметът на Нова Загора поръси пътищата с 50 кг. захар, за да спре тежките катастрофи. „Вдъхновихме се от кулинарно-мистичния ритуал в Нова Загора и решихме да го претворим на наша почва. Вярваме, че силната миризма на анасон ще помогне на гръцката икономика да се спаси от демоните на капитализма” – заявиха гръцки кметове, пожелали анонимност и няколко милиона долара помощи от Австралия, Япония и „който там се съгласи да даде нещо”. „Акцията няма да се ограничи само с узото. Ще намажем банкоматите със зехтин, а в трезорите ще сложим маслини за здраве и берекет!” – уточниха местните управници, решили да помогнат на централната власт в Атина, изнурена от борбата с Меркел, Кристин Лагард и други лоши лели от западноевропейския елит.   ",0.0
