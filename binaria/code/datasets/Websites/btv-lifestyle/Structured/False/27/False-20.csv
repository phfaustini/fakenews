uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,1.0,0.0,19.38,0.1,0.04,0.2,1.0,205,0.3684210526315789,16.0,1883.0,5.490365982055664,"Сагата около намирането на нов клуб за Бербатов е на път да приключи. Футболистът и „Лудогорец“ обявиха, че са постигнали споразумение и се очаква Бербатов да пристигне с държавен хеликоптер в Разград за медицински прегледи. Привличането на класния футболист става само няколко дни след драматичното отпадане на „Лудогорец” в ранна фаза на Шампионската лига от отбор, който пътува в чужбина с автобус! Предполага се, че г-н Домусчиев е склонил да вземе толкова скъп играч, за да стабилизира отбора. Пред избрани, патриотични медии г-н Домусчиев заяви: „За мен не е проблем да посрещна финансовите изисквания на футболист от такава класа. Както знаете, треньор при нас не е кой да е, а човек, който два пъти е обядвал с Жозе Моуриньо и три пъти е говорил с него по телефона. Освен това Бербатов е възпитан и кротък човек. Не драска с монети по исторически забележителности, а си рисува тихо вкъщи и не създава проблеми.” Според футболни анализатори Бербатов е добра сделка, защото е комплексен играч. Еднакво полезен както на терена, така и на пейката. Когато иска да му подадат топката, той ръкомаха отривисто и по този начин прави вятър, което е особено ефективно в страни с топъл климат. Единственото, което в момента притеснява боса на „Лудогорец” е, че Бербатов му се е обадил за последно от летище Варна, след което телефонът му замлъкнал. „Дано Митко не постъпи като с италианците преди три години. Да отлети в някоя друга посока, например Азърбайджан или Молдова, и да подпише с друг елитен тим, примерно „Милсами“ – сподели г-н Домусчиев. Футболният инвеститор обеща, ако Бербатов вкара пет гола до Нова година, да кръсти трибуна на негово име, както и автобусна линия в Разград. ”Дуплекс” успя да се свърже с Димитър Бербатов по специалната дуплексна линия в редакцията и установи, че той е на почивка. Неговите бъдещи творчески, пардон, футболни планове все още са неясни. ",0.0
