uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,18.27,0.09,0.04,0.22,1.0,140,0.5555555555555556,11.0,1296.0,3.9644579887390137,"Тази нощ Созопол обяви независимост. В еуфорично състояние, дължащо се на алкохолни напитки и на приходите от туристи, управата на морския град реши да се отдели от България – статут, който не е непознат за древното селище. Лично кметът Панайот Рейзи е участвал в монтирането на оградите, след като е изключил мобилния си телефон, за да не му звънне Бойко Борисов и революцията да се провали. Панайот Рейзи става премиер и президент на малката разкошна държава, в която няма да бъдат допускани бедни туристи с палатки и хитреци с кемпери, които искат да спят безплатно на морето. Роденият в Созопол супер историк Божидар Димитров ще бъде министър на културата, на българщината и отговарящ за созополците в чужбина. Снощи той е започнал археологически разкопки в новосъздадената държава, при които е открил три вампира, четири мумии и две джапанки, произведени в несъществуващата вече държава ГДР. Това още веднъж доказва, че Созопол е възникнал преди Древен Египет. Нещо повече – погребението на мумиите е ритуално, край казан за ракия. Грандиозно откритие, показващо, че ракията е измислена в Созопол и то още преди Христа. Повечето наблюдатели определят ситуацията в Созопол като „Панайот Крейзи”. Кореспондентът на „Дуплекс” изчаква да му бъде издадена виза, за да следи събитията отблизо.    ",0.0
