uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,1.0,0.0,22.0,0.13,0.03,0.21,0.97,136,0.058823529411764705,9.0,1213.0,2.789560556411743,"Община Перник е готова да помогне с всички сили на немския концерн Volkswagen, който изпадна в тежка криза заради манипулиране на данните за вредни емисии на нейни дизелови коли в САЩ, научи „Дуплекс”. „Перник не се страхува от вредни емисии. Нашите хора са закалени в това отношение. Освен това в културата на нашия регион е дълбоко закодирано схващането, че колкото повече пуши една кола, толкова тя е по-мощна, а шофьорът е по́ мъж!” – се казва в официалното съобщение на община Перник. „Ние няма да допуснем любимият ни бранд да загине. Нещо повече – готови сме да предоставим всички свободни площи и сгради в региона за производство на коли Volkswagen. И без това 90% от мъжете в 75-хилядния Перник познават детайлно двигателите на Volkswagen Golf, както и всички останали компоненти в тези автомобили – фарове, ауспух, озвучителна система, интериор и т.н. А по отношение на тунинга сме световен лидер” – се казва още в прокламацията на община Перник. „Дуплекс” научи още, че жителите на града са обзети от еуфория и организират тази вечер на площада от 19:00 ч. протест-хепънинг под надслов „С винкел срещу американските лигавщини”, като очевидно се визират високите изисквания към вредните емисии в САЩ.   ",0.0
