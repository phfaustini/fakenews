uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,16.31,0.13,0.03,0.23,1.0,154,0.14285714285714285,13.0,1370.0,3.593834161758423,"Вчера премиерът откри най-големия пътен възел в България – „Белокопитово”. Радостта на нацията и надеждите за бързо пътуване обаче бяха кратки, защото се оказа, че по идея на мегаисторика Божидар Димитров преминаването през съоръжението ще става само след измиване с канче животворна вода от Свещения кладенец в комплекс „Стара Плиска”. Идеята на проф. Димитров, който по някакво нелепо стечение на обстоятелствата все още не е академик, е да се подобри историческата култура на нацията и да се заздрави българщината. „Обидени сме. Искат да кажат, че сме мръсни, така ли?” – възроптаха хората в Лудогорието. От агенция ""Пътна инфраструктура"" (АПИ) успокоиха, че е по-добре да се измием, отколкото да плащаме такса по подобие на други държави. „Няма нищо лошо в измиването. И без това през летния сезон по Черноморието има толкова много стомашно-чревни разтройства. Хигиенната процедура ще е съобразно размера на колата, както е при винетките. Водачите на камиони ще мият и краката си, а тираджиите ще минават през цялостно изкъпване” – обясняват от АПИ. В същото време неблагодарни граждани коментират ехидно, че би трябвало по тази логика на магистрала „Тракия” да спират хората за изрязване на ноктите и търкане на петички. Добрата вест е, че при преминаване през „Белокопитово” автомобилите на НСО запазват правото си да избутват колите на гражданите в канавката.    ",0.0
