uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,32.33,0.12,0.03,0.22,0.98,144,0.5714285714285714,6.0,1280.0,5.095097541809082,"Тъй като Прокуратурата работи много ползотворно с вестникарски материали, подписани с псевдоним (пример е публикацията във в. ""Труд"", която предизвика светкавична проверка срещу Министерството на правосъдието за заобикаляне на закона за обществени поръчки), днес бе решено тя да се премести в Националната библиотека, която мнозина все още наричат по навик Народна. По този начин Прокуратурата ще спести пари за абонамент, а и ще има лесен достъп до по-старата периодика. Според запознати, в издавания от Петко Славейков вестник „Гайда“ могат да се намерят материали, разкриващи притеснителни факти за корупция в последните години на турското робство. „Дунавска зора“, излизал в Браила и Свищов под редакцията на Добри Войников, също ще бъде изчетен под лупа, но най-голямо внимание ще бъде отделено на вестник „Щурец“, издаван от Райко Алексиев в периода 1932-1944 г. За по-голяма ефективност се очаква част от прокурорите да преглеждат и криминалните романи, написани от български автори, защото не се знае откъде може да излезе нещо полезно. Тъй като Националната библиотека ще окаже голяма помощ в разкриването на всички престъпления в България, депутатите гласуваха заплатата на нейния директор да бъде 45 хиляди лева, колкото е месечното възнаграждение на директора на БНБ. ",0.0
