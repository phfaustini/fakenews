uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,1.0,0.0,21.55,0.09,0.03,0.21,1.0,171,-0.5,11.0,1474.0,3.6686530113220215,"Изминалият дъждовен и мрачен уикенд причини много нерви, депресия и дори физическа болка на гражданите. Домакиня в „Овча купел” например е опитала да убие съпруга си с моливче от IKEA, задето е купил грешен шкаф и е объркал мерките на пердето в кухнята, разменяйки широчината и дължината, научи „Дуплекс”. Изобщо хаосът по моловете и другите големи магазини бе невъобразим, затова Столична огромна община въвежда ограничения при посещенията на подобни обекти през есенно-зимния период. За да се избегнат стълпотворенията, хората, родени на четна дата, ще могат да посещават молове и големи хипермаркети само на четни дати. Родените на нечетна дата ще имат достъп до тези обекти съответно само на нечетни дати. Непопулярната мярка се взима, въпреки че някои по-ведри граждани бяха готови да дадат на IKEA наградата в категория Connecting people, демек – за сближаване на хората. Ето какво сподели пред „Дуплекс” жител на Ихтиман, който бе зажаднял за срещи с хора: „Много съм доволен от дъждовния уикенд. Само за два часа в магазина видях трима съученици, които отдавна са в София, един набор от казармата, който живее в Пазарджик, една братовчедка от Пловдив и едно старо гадже от Перник! Къде другаде можеш да видиш толкова познати за два часа?” По-сдържаните граждани приветстваха решението на Столична огромна община и се изненадаха, че то е взето в предизборна обстановка. „Откога взеха да мислят и за хората, а не само за асфалта. Тук има нещо гнило” – коментираха те. ",0.0
