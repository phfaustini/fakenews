uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,21.69,0.2,0.01,0.22,0.97,230,0.8461538461538461,16.0,2282.0,6.449669361114502,"На 13 май, петък, от 10 до 17 часа в Аулата на Софийски университет ще се проведе първият специализиран кариерен форум за филолози. Алма Матер събира студентите с над 30 водещи международни и български фирми от всички сектори на бизнеса, НПО и организации с идеална цел, за да улесни кариерния им избор. Фирмите са подготвили специални предложения за кандидатите и са осигурили предметни награди за студентите, които дойдат на форума. Четвъртото издание на изложението „Златната ябълка на успеха“ ще бъде открито в 10 часа от доц. д-р Георги Вълчев, заместник-ректор по учебната дейност на Софийски университет, и проф. д-р Мадлен Данова – декан на Факултета по класически и нови филологии при Софийски университет. В 13:30 часа започва Q&A среща с представители на водещи международни и български компании в Библиотечно-информационния център по англицистика и американистика в Ректората на Софийски университет. Те ще дават информация на студентите от първа ръка как да направят успешна кариера. Фирмите и организациите търсят потенциални бъдещи служители и стажанти, които говорят от английски до китайски, японски, финландски, чешки, унгарски или иврит. Късметлиите сред тях ще спечелят чрез томбола предметни награди – Киндъл, курс по английски език, USB hub, Power Bank и други технологични средства. С разрастване на компаниите в IT и BPO секторите все повече фирми поглеждат към страната ни като източник на работна сила с отлично владеене на английски и други европейски езици. България е сред топ дестинациите за аутсортинг в света и езиковите познания са не по-малко ценени от техническите компетенции. Ето мнението на Николай Николов, управител на агенция ""Хорайзънс България"", за това кои са ""модерните"" езици в бизнеса и какво търсят работодателите: „Модерните“ езици постоянно се менят с договорите, които ВРО компаниите сключват за обслужване. Модерни езици напоследък са холандски, фински, шведски, норвежки, иврит, корейски, японски, мандарин, кантонски, фарси… А още по-модерно е езиците да са в комбинация, и задължително – с английски. Освен „модерни“ има и „актуални“ езици, които не са нестандартни, но много се търсят и прави владеещите ги много атрактивни: немски, португалски. За повече подробности: http:\/\/www.horizons.bg\/en\/news\/632-goldenapple2016  ",1.0
