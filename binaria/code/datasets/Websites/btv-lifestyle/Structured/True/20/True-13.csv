uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,18.12,0.12,0.03,0.24,0.96,210,0.0,16.0,1759.0,5.810481548309326,"Базираният в Калифорния сайт за квартири под наем Airbnb е платил 350 000 евро на общината в Париж, за да ангажира прочутите катакомби в нощта на 31 октомври срещу 1 ноември. Двама души могат да спечелят нощувка в емблематичното място, изпълнено с черепи и кости. Там ще ги очаква истинско легло, частен концерт и закуска. По обясними причини баня няма. За да участвате в конкурса, е необходимо да се „логнете” в сайта (може и чрез Facebook профила си) и да напишете с максимум 550 знака на английски или френски защо сте достатъчно смел, за да спите в катакомбите. В описанието на конкурса се казва, че „преди лягане ще ви бъдат разказани вълнуващи истории от катакомбите, които гарантирано ще предизвикат кошмари. А на сутринта ще имате възможност да бъдете първите хора, които са се събудили тук”. (Photo: Airbnb) Френската столица започва да пренася тленните останки от гробищата в тези тунели в края на XVIII век, за да се избегнат зарази. В дългите близо 2 км коридори туристите всъщност виждат само част от костите на над 6-те милиона души, погребани тук. Катакомбите са разположени 20 метра под нивото на парижкото метро и всяка година се посещават от половин милион души. Мнозина писатели, сред които и Виктор Юго, са черпили вдъхновение от зловещата атмосфера под земята. За нуждите на конкурса туристическият обект се е самоописал в Airbnb така: „Ние сме най-голямата гробница в света. Вече няколко века сме оазис на спокойстивето, тишината и вечния сън. Наши клиенти са Жан дьо Лафонтен, Шарл Перо, Робеспиер и дори Наполеон III. Искате ли да бъдете наш гост?” Създаденият през 2008 г. сайт Airbnb има около 40 милиона потребители от целия свят. Хотелските вериги негодуват срещу подобни услуги, обвинявайки ги в заобикаляне на данъчните закони.  ",1.0
