uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.06,0.0,1.0,0.0,24.54,0.14,0.0,0.18,0.95,212,0.8666666666666667,13.0,2047.0,6.971492767333984,"Ханс Цимер, автор на музиката за над 120 филма, ще бъде в София на 16 май със своята група, симфоничен оркестър и хор! Грандиозният концерт ще бъде на 16 май в зала „Арена Армеец София” от 20:00 ч. Филмовите хитове „Гладиатор“, „Черният рицар“, „Цар Лъв“, „Шифърът на Леонардо“ и „Армагедон“ отдавна са част от поп културата. Те са отличени с множество престижни награди, като общото между тях е авторът на музиката – Ханс Цимер. Той е удостоен с „Оскар“, две награди „Златен глобус“, три награди „Грами“, печелил е Американската музикална награда, както и награда „Тони“. Цимер има цели 10 номинации за „Оскар“, като последната е от 2015 г. за музиката към фантастичния епос „Интерстелар“. През 2003 г. Американската музикална асоциация му връчва престижната награда Henry Mancini за цялостно творчество за впечатляващата му кариера и огромния му принос към кино индустрията. Цимер получава и своя звезда на холивудската Алея на славата през 2010 г., а през 2014 г. е удостоен с награда за цялостен принос на филмовия фестивал в Цюрих. Ханс Цимер работи с най-големите режисьори в Холивуд: Ридли Скот („Гладиатор“, „Телма и Луиз“, „Ханибал“), Тони Скот („Дни на грохот“, „Истински романс“), Кристофър Нолън (трилогията „Черният рицар“, „Генезис“), Гор Вербински (поредицата „Карибски пирати“, „Самотният рейнджър“), Рон Хауърд („Шифърът на Леонардо“, „Ангели и демони“), Джон Ву („Код: Счупена стрела“, „Невъзможна мисия 2“), Майкъл Бей („Скалата“). Негова е и музиката за хитове като „Рейнман“, „Тънка червена линия“, „Последният самурай“, „Крал Артур“, „Мъж от стомана“, „Невероятният Спайдър-мен 2“, двете части на „Шерлок Холмс“. В три от най-очакваните хитове през 2016 г. музиката е дело на Цимер: „Кунг-фу панда 3“, „Батман срещу Супермен: Зората на справедливостта“ и „Ад” – екранизация по едноименния бестселър на Дан Браун. През 2014 г. Цимер получава възторжени отзиви за концертите си във Великобритания. Това го амбицира да поеме на турне, което ще премине и през София. „Винаги съм искал да представя музиката си пред голяма аудитор",1.0
