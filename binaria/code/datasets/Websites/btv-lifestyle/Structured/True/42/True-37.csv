uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,20.0,0.11,0.03,0.29,0.92,177,-1.0,14.0,1689.0,5.005971908569336,"Властите в Берлин ограничиха отдаването на апартаменти под наем чрез сайта Airbnb, както и чрез другите подобни платформи – Wimdu и 9Flats. От 1 май собствениците ще могат да отдават само стаи, но не и цели апартаменти или къщи. Доводът е, че заради тези сайтове свободните жилища за дългосрочно наемане остават малко и цените им са твърде високи за местните жители. Наемите в Берлин са скочили с 56% за периода от 2009 до 2014 г., но все пак са по-ниски в сравнение с другите големи градове в Европа – през тази година 1 кв.м се отдава за около 10 евро. Берлин е една от най-популярните туристически дестинации с 30,2 милиона нощувки през 2015 година. Според някои изследвания сайтовете от типа на Airbnb създават паралелен пазар от още 6,1 милиона нощувки годишно. Ограничението в отдаването на апартаменти под наем е прието през 2014 г., но с двегодишен гратисен период, който изтече в неделя. Нарушителите ще бъдат глобявани с до 100 000 евро. Общината ще разчита на анонимни сигнали, за да санкционира неспазващите новото правило. Несъгласните с тази промяна обвиняват властите, че обслужват интересите на хотелиерите. Според вестник The Independent заради новото правило броят на квартирите в Берлин, предлагани в сайта Airbnb, е спаднал с 40 процента. Други големи градове по света също въведоха ограничения или такси за Airbnb. За последното тримесечие на 2015 г. например платформата за споделяне на квартири плати на френската столица 1,2 милиона евро такси (0,83 евро на човек за нощувка). Подобни такси се плащат и в Амстердам, Чикаго и Вашингтон.Искате ли да спите на Хелоуин в катакомбите на ПарижСайтът за квартири под наем Airbnb организира конкурс с краен срок 20 октомври",1.0
