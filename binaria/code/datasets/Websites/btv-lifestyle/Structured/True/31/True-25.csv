uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.02,0.0,0.0,0.0,21.33,0.08,0.06,0.25,0.96,139,0.23076923076923078,9.0,1151.0,3.359476327896118,"През юни 2013 г. няколко ентусиасти пускат в атмосферата балон за метео сондажи, като закачат към него GoPro камера, поставена в достатъчно здрава кутия. Идеята е след неизбежното пукане на балона в стратосферата, камерата да падне на земята невредима и кадрите да бъдат запазени. Това вече е правено много пъти из целия свят, но интересното в случая е, че камерата е открита цели 2 години след падането на земята. Балонът излита на 30 км западно от Гранд каньон. След 87 минути полет балонът се пука и камерата полита надолу, като пада на 80 км встрани от изходната точка, в район, където поставеният в кутията телефон няма обхват. При това положение намирането на камерата в безбрежната пустиня на Аризона се оказва непосилна задача. Голямата ирония е, че две години по-късно камерата и телефонът са намерени случайно от туристка, която работи точно в телекомуникационната компания AT&T, на която ентусиастите са разчитали за добър сигнал в региона. Жената оставя телефона в магазин на AT&T, където по СИМ картата установяват кой е собственик на телефона и така кадрите достигат до всички нас. В Youtube те са гледани вече от над 2 милиона души.    ",1.0
