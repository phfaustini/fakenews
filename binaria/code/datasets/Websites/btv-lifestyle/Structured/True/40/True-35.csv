uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.04,0.0,0.0,0.0,18.08,0.12,0.03,0.19,0.97,155,0.2,12.0,1312.0,4.515152454376221,"Принс издаде новия си албум HitNRun Phase One, като за да потвърди репутацията си на ексцентрик, реши да го разпространява само със стрийминг, съобщи АФП. 11-те парчета (общо 38 минути) могат да бъдат слушани само в стрийминг портала Tidal на Джей Зи. Според пословично независимия Принс, който навремето изписа думата ""роб"" на бузата си като протест срещу политиката на звукозаписните къщи, стриймингът ще позволи на изпълнителите да се освободят от оковите на музикалната индустрия. ""Договорите за дисковете са – да го кажа направо – като робство"" – заяви Принс на пресконференция за лансирането на албума. В интервю за сп. ""Ебъни"", което е емблематично за афроамериканската култура, той обясни, че интернет ще позволи освобождаване от модела на конфекцията, за да се стигне до продукция по мярка. Албумът HitNRun Phase One възпроизвежда атмосферата на концерт, като цитира текста на една от най-известните и ритмични песни на Принс Let's Go Crazy, а след това от денс преминава към фънк. Певецът обича да се връща към предишните си хитове. Този път той го прави с нова версия на This Could Be Us. Албумът е ретро, сякаш от 80-те и 90-те години на миналия век. Ако нямате абонамент в Tidal, можете да чуете първите 30 секунди от всяка песен. Албумът е на този адрес http:\/\/listen.tidal.com\/album\/50767183  ",1.0
