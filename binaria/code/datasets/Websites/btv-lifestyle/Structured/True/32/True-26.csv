uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.03,0.0,0.0,0.0,18.69,0.12,0.04,0.19,0.99,163,0.6,13.0,1552.0,3.7304515838623047,"Туристите вече могат да организират по-лесно екскурзията си в красивата, но непозната Странджа. Ново мобилно приложение показва основните маршрути, пътеки, места за подслон, природни и културни забележителности на територията на най-големия природен парк в България. То е безплатно и за да работи, не е нужна интернет връзка, което е важно, защото в планината не навсякъде има покритие. Странджа е слабо населена, може да обикаляте с дни, без да срещнете човек. Но ако разполагате с „навигация“ на телефона си, може да се придвижите по-бързо и по-лесно до най-близкото населено място, къща за гости, чешма или заслон. Единственото условие за инсталирането на продукта е да разполагате със смартфон, оборудван с GPS. При липса на достатъчно памет в телефона, може да го заредите във външната памет на мобилния апарат. Приложението може да бъде изтеглено от следните линкове: за Android OS и за Apple iOS  Информацията е организирана в шест секции – „Откъде да минем“, „Къде да отседнем“, „Важно е да знаем“, „Какво да видим“, „Какво опазваме“ и „Галерия“. Описани са всички плажове в морската част на парка, както и 40 къщи за гости, които носят запазената марка „Странджа“. Тя гарантира, че в туристическия обект се предлага автентична и качествена услуга. Има богата информация за природните и историческите забележителности, както и за неповторимата флора и фауна на планината. Паралелно с мобилното приложение по проекта е изготвена и уеб-базирана Географска информационна система (ГИС) на парка и GPS-карти на туристическите маршрути. (Photo: МОСВ)",1.0
