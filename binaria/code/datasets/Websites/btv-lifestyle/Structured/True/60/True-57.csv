uppercase,exclamation,has_exclamation,question,words_per_sentence,adj,adv,noun,spell_errors,lexical_size,polarity,number_sentences,len_text,word2vec,Text,label
0.02,0.0,0.0,0.0,32.89,0.17,0.01,0.28,0.97,200,0.4,9.0,2024.0,6.1242876052856445,"Преди десет години електрониката в един автомобил представляваше по-малко от 10% от себестойността му, но сега ситуацията е коренно различна – тя надвишава 35%. Причината за големия ръст е, че това е основният начин за добавяне на нови екстри в колата и подобряване на съществуващите. Един от най-големите европейски автомобилни производители се подготвя да представи през 2018 г. на световния пазар няколко модела с първия в индустрията кокпит домейн контролер, който предоставя възможността цялата електроника и дисплеи в автомобила да се управляват от един-единствен модул. Продуктът е възложен за разработка на екип от над 100 инженери в България, а новината бе официално оповестена по време на Изложението на потрeбителска електроника (CES) в Лас Вегас. Разработваната в българския развоен център на Visteon платформа SmartCore™ е логично продължение на дългогодишния опит на екипа в проектирането и създаването на софтуера на инструментални табла, дисплеи, хед-ъп дисплеи и модули за свързване с мобилни устройства и с външна инфраструктура за най-масовите модели на водещите световни автомобилни компании. Новост е интегрирането на различни автомобилни функции, управлявани от различни операционни системи (Android, Integrity, QNX, Linux) на отделни процесорни ядра, в рамките на един микроконтролер. Всяка от тях се грижи самостоятелно за определени функции – навигация и мултимедия, инсталиране на допълнителни приложения, информация от останалите системи в автомобила, свързване с мобилни устройства и интернет услуги. Платформата е мащабируема за различни модели и нива на оборудване, като в най-комплексния си вид ще координира работата на два цветни 12,3“ TFT сензорни дисплея, хед-ъп дисплей и до 4 таблета с помощта на Wi-Fi връзка. Успешната разработка ще позволи по-интуитивно и гъвкаво управление на информацията от страна на водача, повече данни за оптимизация на индивидуалния маршрут, автоматично известяване при пътни инциденти, дистанционна диагностика, достъп до специфични мобилни приложения и тяхн�",1.0
